---
layout: post
title: यजुर्वेदम्-पुनर्प्रोक्षणम्-सायणभाष्यम्
date: 2021-12-20
description: sandhya
tags:
  - यजुर्वेदम्
show_meta: true
published: true
---


तृतीयस्य हविषः पुरोनुवाक्यामाह -
दधिक्राव्ण इति । दधि क्रामति प्राप्नोतीति दधिक्रावा, एतन्नामको दधिप्रियः कश्चिद्देवविशेषः। अग्निरित्यन्ये । तस्य देवस्याकारिषमहं कर्म कृतवानस्मि। कीदृशस्य। जिष्णोर्जयशीलस्याश्वस्य व्यापिनो वाजिनोऽन्नवतः। स देवो नोऽस्माकं मुखं सुरभि करत्कर्पूरादिद्रव्यसमृद्धिप्रदानेन सुगन्धोपेतं करोतु। अस्माकमायूंषि च प्रतारिषत्प्रवर्धयतु । 
