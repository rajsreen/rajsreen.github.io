---
layout: post
title: ऋग्वेदम्-प्रोक्षणम्-बह्वृचसन्ध्यापद्धतिभाष्यम्
date: 2021-12-20
description: sandhya
tags:
  - ऋग्वेदम्
show_meta: true
published: true
---


भो आपोऽब्देवता अथवा - आ सम्यक्पालनकर्तृत्वान्नारायणमूर्तयो वारिमूर्तयो नाम संनिधानपात्राः । यस्मात्कारणाद्या यूयं 
नोऽस्माकं मयोभुवः, मयः सुखं भावयन्ति साधयन्तीति मयोभुवः सुखकर्त्र्यः सुखदात्र्यः । ष्ठा, इति स्थ भवथ भवध्वम् । मय इति 
सुखनाम । तथा च निघण्टुः - 'सुखं मयः' इति । या अस्माकं सुखकर्त्र्यो भवत या यूयम् 'अन्नेन प्राणाः' 
इत्यादिश्रुत्याऽन्नदातुर्महाफलश्रवणात् । अथवा बलेन दुष्टमर्दनसज्जनसंरक्षणकर्तुश्च महाफलश्रवणात् । अथवोर्जशब्दवाच्याय 
परमात्मने भगवत्प्रसादाय वा ता भवत । यूयं नोऽस्माकमूर्जेऽन्नाय बलाय वा । अथवा - ऊर्जनीयत्वादूर्जशब्दवाच्याय परमात्मने वा
दधातन स्थापयत । कस्मै प्रयोजनाय महे रणाय महे महते । चतुर्थ्याः शे आदेशः, पूज्याय । रणाय रमणीयाय चक्षसे दर्शनाय । अथवा
दर्शनीयाय । अन्नदानपुरःसरं भवत्प्रसादेन महतां सच्छास्त्रमुपदिशामीति भावः ॥ 
