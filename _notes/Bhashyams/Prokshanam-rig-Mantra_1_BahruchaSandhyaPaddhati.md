---
layout: post
title: ऋग्वेदम्-प्रोक्षणम्-बह्वृचसन्ध्यापद्धतिभाष्यम्
date: 2021-12-20
description: sandhya
tags:
  - ऋग्वेदम्
show_meta: true
published: true
---


भो आपो भो उदकाभिमानिन्यो देव्यो वो युष्माकं स्वभूतो यो रसः शिवतमः सुखतमः स्वादुतम इत्यर्थः । अथवा यो वः शिवतमोऽतिशयेन 
कल्याणरसो ज्ञानं परोक्षापरोक्षरूपं तस्य तस्मै, इहामुकलोके नो भाजयत रसो ज्ञानं भगवद्विषयं वा कुरुत । परमात्मपक्षे तु - भो
 आपोऽब्देवतान्तर्गतभगवन्मूर्तयो यो वो रसोऽनन्तरूपं शिवतमोऽतिशयेन कल्याणस्वरूपं रसं भगवत्स्वरूपं तस्य तस्मै, 
इहास्मिँल्लोके नोऽस्मान्भाजयत कुरुत । तत्र दृष्टान्तः - उशतीः कामयमाना नवप्रसूता मातरः स्वपुत्रान्स्तन्यादिदातृत्वेन यथा
 भावयन्ति संरक्षयन्ति तथा नो दिव्यरसभाजिनो भोक्तॄन्कुरुत ॥ 
