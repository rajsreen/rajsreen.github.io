---
layout: post
title: यजुर्वेदम्-प्रोक्षणम्-कृष्णपण्डितभाष्यम्
date: 2021-12-20
description: sandhya
tags:
  - यजुर्वेदम्
show_meta: true
published: true
---


किं चेदानीं सरसमेवान्नमिन्द्रियपुष्टिकरमिति तं रसं याचते - यो व इति । युष्माकं 'शिवतमः' अतिशयेन सुखकरः । रस्यते 
स्वाद्यते इति 'रसः', सारविशेषः । समस्तरसतेः स्वादनार्थत्वाद्रस्यन्त इति रस इति रसनिर्वचनात् । 'इह' जन्मनि कर्मणि वा 'नः'
 अस्मान् 'तस्य' तं रसं, द्वितीयार्थे षष्ठी ज्ञेया । 'भाजयत' प्रापयत । कथमिति चेत् । मातरः स्वपुत्रान्स्वस्तन्यरसदानेन 
यथा वर्धयन्ति तद्वदित्याह - उशतीरिति । 'उशतीः' कामयमानाः प्रीतियुक्ता इति यावत् । प्रथमार्थे द्वितीयावचनं छान्दसम् । 
'मातरः' स्वपुत्रानिति शेषः । स्वस्तन्यरसमिवेत्यर्थः । यथा मातरो वत्सला भूत्वा स्ववत्सान्स्तन्यं पाययन्ति 
तद्वद्यूयमस्मान्युष्मदीयरसं भाजयतेति भावः ॥
