---
layout: post
title: यजुर्वेदम्-प्रोक्षणम्-भट्टोजीदीक्षितविरचितभाष्यम्
date: 2021-12-20
description: sandhya
tags:
  - यजुर्वेदम्
show_meta: true
published: true
---


[आपो हि ष्ठेति । (तै.आ. प्र.१० अ.१)] हे 'आपः' उदकाधिष्ठात्र्यो देवताः, 'अभिमानिव्यपदेशस्तु' इत्युत्तरमीमांसान्यायात् । 
'हि' यस्मात्कारणाद्यूयं 'मयोभुवः' मयः सुखं भवन्ति भावयन्ति ताः । मयःशब्दो वैदिकनिघण्टे(टौ?) सुखनामसु पठितः । 
तस्मिन्नुपपदेऽन्तर्भावितण्यर्थाद्भवतेः कर्तरि क्विप् । 'स्थ' तिष्ठथ । स्थेत्यस्यान्येषामपीति संहितायां दीर्घः । 
पूर्वपदादिति सूत्रेण सस्य षत्वम् । अतो हेतोः 'ताः' प्रसिद्धा यूयं 'नः' अस्मान् 'ऊर्जे' अन्नाय । उपलक्षणमिदम् । 
सकलवैषयिकभोगेभ्यो 'दधातन' धत्त तदुपहितान्कुरुतेत्यर्थः । किंच 'महे' महते 'रणाय' शब्दाय कीर्तये धत्त । अपि च 'चक्षसे' 
दर्शनाय, तत्त्वसाक्षात्कारायेति यावत् । धत्त तत्त्वसाक्षात्कारशालिनः कुरुतेत्यर्थः । दधातेर्लोटि मध्यमपुरुषबहुवचनस्य 
'तप्तनप्तनथनाश्च' इति तनबादेशः ॥ 
