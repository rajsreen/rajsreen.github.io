---
layout: post
title: 'गीताभाष्यम्'
date: "2019-01-19"
slug: "गीताभाष्यम्"
description: "GitaBhashyam-12"
category: 
  - views
  - featured
# tags will also be used as html meta keywords.
tags:
  - sanskrit
  - tarka
show_meta: true
mathjax: true
gistembed: true
published: true
noindex: false
---

# 12 Chapter


	
#### अवतारिका 
	
द्वादशोऽध्यायः भक्तियोगनिष्ठानां प्राप्यभूतस्य परस्य ब्रह्मणो भगवतो नारायणस्य निरङ्कुशैश्वर्यं साक्षात्कर्तुकामाय अर्जुनाय अनवधिकातिशयकारुण्यौदार्यसौशील्यादिगुणसागरेण सत्यसंकल्पेन भगवता स्वैश्वर्यं यथावत् अवस्थितं दर्शितम् । 
उक्तं च तत्त्वतो **भगवज्ज्ञान- दर्शनप्राप्तीनाम्** ऐकान्तिकात्यन्तिक **भगवद्भक्त्यैक** लभ्यत्वम् । (In chapter 11)

अनन्तरम् आत्मप्राप्तिसाधनभूतात् <font size="-2">(आत्मसाक्शात्कारात्)</font> आत्मोपासनात् **भक्तिरूपस्य** भगवदुपासनस्य स्वसाध्यनिष्पादने **शैघ्र्यात्** सुखोपादानत्वात् च **श्रैष्ठ्यम्**; भगवदुपासनोपायः च तदशक्तस्य अक्षरनिष्ठता तदपेक्षिताः च उच्यन्ते ।
<font size="-2">
भगवदुपासन - faster, but is the फलं same? भगवदुपासन फलं >  प्रत्यगात्मान फलं (सुखोपादानत्वात् श्रैष्ठ्यम्), this is not एकफलसाधनम्।  
<li> अक्षरनिष्ठता : withdraw from senses.  </li>
<li> अक्षरं = प्रकृति, जीवः परमात्मा -loosely stated as imperishable.</li>
<li> नक्षरते इति नक्षत्रं </li>

All भक्तियोगं is simplified here.
</font>

भगवदुपासनस्य प्राप्यभूतोपास्यश्रैष्ठ्यात्, श्रैष्ठ्यं तु 
> योगिनामपि सर्वेषां मद्गतेनान्तरात्मना । श्रद्धावान् भजते यो मां स मे युक्ततमो मतः । (6।47) इत्यत्र उक्तम् । 

### एवं सततयुक्ता ये भक्तास्त्वां पर्युपासते । 
### येचाप्यक्षरमव्यक्तं तेषां के योगवित्तमाः । [ 1 ]

<font size="-2">
<li> पर्युपासते = परिपूरणतया उपासते </li>
<li> अक्षरं प्रत्यगात्मस्वरूपं </li>
</font>


#### रामानुज भाष्यम्
अर्जुन उवाच एवं 'मत्कर्मकृत्' (11।55) इत्यादिना उक्तेन प्रकारेण **सततयुक्ताः** भगवन्तं *त्वाम् एव परं प्राप्यं* मन्वानाः **ये भक्ताः त्वां** ,  
सकलविभूतियुक्तम् अनवधिकातिशय - सौन्दर्यसौशील्यसार्वज्ञ्य - सत्यसंकल्पत्वाद्यनन्तगुणसागरं परिपूर्णम् **उपासते**,  
**ये च अपि अक्षरं** *प्रत्यगात्मस्वरूपं* तत् एव च **अव्यक्तं** चक्षुरादिकरणेन अनभिव्यक्तस्वरूपम् उपासते, **तेषाम्** उभयेषां **के योगवित्तमाः** , के *स्वसाध्यं प्रति शीघ्रगामिनः* ? इत्यर्थः । 

> भवामि न चिरात्पार्थ मय्यावेशितचेतसाम् ।। (12।7) 

इति उत्तरत्र योगवित्तमत्वं शैघ्य्रविषयम् इति हि व्यञ्जयिष्यते 

<font size="-2">
<li> He who reaches his योग goal faster is greater. </li>
<li> अञ्जेः धातोः तत्कर्मकत्वात् इदं तु अक्षरं तद्विपरीतम् </li>
</font>

### स्वामि देशिक व्याख्या : 12-1

प्रसक्ताया भक्तेः श्रैष्ठ्यादिकमुच्यत इति द्वादशाध्यायार्थसङ्गतिं वक्तुं पूर्वोक्तमनुवदन् भक्तियोगप्रकरणे वैश्वरूप्यप्रदर्शनसङ्गतिमप्यर्थाद्विविनक्ति -- भक्तियोगनिष्ठानामिति। साक्षात्कृते हि पूर्णोपासनं शक्यम्? उपास्यत्वफलत्वोपयुक्ताकारेण तत्प्रकाशनं च युक्तमिति भावः। प्रस्तुतसाक्षात्कारादिकारणप्रधानसङ्गतिस्थलमाहउक्तं चेति। 

स्वप्रकाशनहेतुः कारुण्यादिकम्। तदैव कार्यसिद्ध्यर्थं सत्यसङ्कल्पत्वोक्तिः। उपायफलनिर्देशानन्तरं फलाविलम्बाद्युक्तिरिति सङ्गतिमाह अनन्तरमिति। एतेन भक्तिशैघ्र्यमुपायोक्तिरशक्तस्यात्मनिष्ठता। तत्प्रकारास्त्वतिप्रीतिर्भक्ते द्वादश उच्यते [गी.सं.16] इति सङ्ग्रहश्लोकोऽपि व्याख्यातः।अतिप्रीतिः इत्यादिना संगृहीतस्य द्वादशाध्यायान्तिम श्लोकार्थस्य भाष्ये चकारेण सङ्ग्रहः। उपक्रान्तोपसंहारमात्ररूपत्वात्तस्य पृथगनुक्तिः। अस्मिन्नध्याये योगवित्तमयुक्ततमादिशब्दैः प्रश्नोत्तरगतैस्तारतम्यमात्रमुच्यते। तच्चोपास्यप्रकर्षहैतुक *फलतारतम्यनिबन्धनं* किं न स्यात् इत्यत्राह -- **भगवदुपासनस्येति** । सम्प्रतिपन्नांशे पुनः प्रश्नो न युक्त इति भावः। अव्यवहित<font size="-2"> immediate </font>वाक्यसङ्गति व्यञ्जनार्थमासक्तिवशादौचित्याच्चैवंशब्दानूदितमाह मत्कर्मकृदित्यादिनोक्तेन प्रकारेणेति। **सततयुक्तशब्दोऽत्र** सततयोगाशंसापर इत्यभिप्रायेणाहभगवन्तं **त्वामेव परं प्राप्यं मन्वाना इति।मत्परमः** [11।55] इति हि पूर्वश्लोकोक्तम्।

सुग्रहत्वानुगुणाकार सूचनार्थं सकलेत्यादिनात्वाम् इति निर्देशस्य प्रागुपदेश दिव्यचक्षुर्भ्यां प्रतिपन्नविभूत्यादिवैशिष्ट्यपरत्वं दर्शितम्। यद्वापर्युपासते इत्यत्रोपसर्गाभिप्रेतोक्तिरियम्। तदाहपरिपूर्णमिति। अक्षर शब्दस्य प्रकृतावीश्वरे च प्रयोगादिह तद्व्यावृत्त्यर्थमाह **प्रत्यगात्मस्वरूपमिति** । अव्यक्त शब्दस्याक्षरशब्द समभिव्याहृत<font size="-2"> associated </font> अचिद्विशेष परत्वव्युदासायाहतदेव चाव्यक्तमिति। यच्छब्दत्रयाभावादुत्तरे च,विशेषणविशेष्यव्यक्तेरत्रोपास्यत्रयपरत्वमनुचितमिति भावः।पञ्चविंशकमव्यक्तं ष़ड्विंशः पुरुषोत्तमः। एतज्ज्ञात्वा विमुच्यन्ते यतयः शान्तबुद्धयः इति यमस्मृतिवचनेऽपि पुरुषोत्तमादर्वाचीन एवाव्यक्तशब्दः। 

अत्र योगवित्तमशब्दाभिप्रेतमाधिक्यं दर्शयतिके स्वसाध्यमिति। प्रश्नस्योपास्याधिक्यादिपरत्वं मा भूत् उक्तार्थपरत्वे किं प्रमाणं इत्यत्राहभवामीति। प्रश्नान्यथानुपपत्त्यैव पारिशेष्यादयमर्थः सिद्धः उत्तरवाक्ये तु स्पष्टः।क्लेशोऽधिकतरस्तेषाम् इति चाक्षरनिष्ठात्प्रकर्ष उच्यत इति भावः।

<font size="-2">
<li> मुमुक्षुणा कर्मयोगः भक्तियोगः च अनुष्ठेयौ </li>
<li> Ramanuja insists that योगवित् needs to be interpreted as शैघ्र्यम्  </li>
</font>



## श्री भगवानुवाच
## मय्यावेश्य मनो ये मां नित्ययुक्ता उपासते।
## श्रद्धया परयोपेतास्ते मे युक्ततमा मताः।।12.2।।


#### रामानुज भाष्यम् : 12-2
श्रीभगवानुवाच -- अत्यर्थमत्प्रियत्वेन **मनो मयि आवेश्य श्रद्धया परया उपेता नित्ययुक्ता** नित्ययोगं काङ्क्षमाणा **ये माम् उपासते** ? प्राप्यविषयं मनो मयि आवेश्य ये माम् उपासते इत्यर्थः ते युक्ततमा मे मताः। मां *सुखेन अचिरात्* प्राप्नुवन्ति इत्यर्थः।


### स्वामि देशिक व्याख्या : 12-2

मयीति। मय्यावेश्य इत्यत्रोपासनान्यथानुपपत्तिलभ्यविषयीकरणमात्रपरत्वे निष्प्रयोजनत्वादक्षरनिष्ठस्याप्युपायतया भगवति चित्तावेशसाम्यात्तद्व्यवच्छेदार्थमाह प्राप्यविषयमिति।


<font size="-2">
प्रारब्ध अवसाने हि फलम्। कथं अचिरात्?? -- न, उपाय निष्पत्ति (सिद्धिः)अविलंबे तातत्पर्यः ।
</font>

## ये त्वक्षरमनिर्देश्यमव्यक्तं पर्युपासते।
## सर्वत्रगमचिन्त्यं च कूटस्थमचलं ध्रुवम्।। 12.3

#### रामानुज भाष्यम् : 12-3

**ये तु अक्षरं** *प्रत्यगात्मस्वरूपं* अनिर्देश्यं देहात् अन्यतया देवादिशब्दानिर्देश्यम् अतएव चक्षुरादिकरणानभिव्यक्तं सर्वत्रगम् अचिन्त्यं च सर्वत्र देवादिदेहेषु वर्तमानम् अपि तद्विसजातीयतया तेन तेन रूपेण चिन्तयितुम् अनर्हम्? 
तत एव **कूटस्थं** *सर्वसाधारणं* तत्तद्देवाद्यसाद्यारणाकारासंबन्धम् इत्यर्थः। अपरिणामित्वेन स्वासाधारणाकारात् न चलति? न च्यवते इति अचलं तत एव ध्रुवं नित्यम् सन्नियम्य इन्द्रियग्रामं चक्षुरादिकम् इन्द्रियग्रामं सर्वस्वव्यापारेभ्यः सम्यक् नियम्य सर्वत्र समबुद्धयः सर्वत्र देवादिविषमाकारेषु देहेषु अवस्थितेषु आत्मसु ज्ञानैकाकारतया समबुद्धयः तत एव सर्वभूतहिते रताः सर्वभूताहितरतित्वात् निवृत्ताः? सर्वभूताहितरतित्वं हि आत्मनो देवादिविषमाकाराभिमाननिमित्तम्? ये एवम् अक्षरम् उपासते ते अपि मां प्राप्नुवन्ति एव। मत्समानाकारम् असंसारिणम् आत्मानं प्राप्नुवन्ति एव इत्यर्थः।मम साधर्म्यमागताः (गीता 14।2) इति वक्ष्यते श्रूयते च -- 
> निरञ्जनः परमं साम्यमुपैति (मु0 उ0 3।1।3) इति।
तथा अक्षरशब्दनिर्दिष्टात् कूटस्थाद् अन्यत्वं परस्य ब्रह्मणो वक्ष्यते । कूटस्थोऽक्षर उच्यते । (गीता 15।16)
> उत्तमः पुरुषस्त्वन्यः (गीता 15।17) इति। अथपरा यथा तदक्षरमधिगम्यते (मु0 उ0 1।1।5) इति अक्षरविद्यायां तु अक्षरशब्दनिर्दिष्टं परम् एव ब्रह्म? भूतयोनित्वाद् एव।


### स्वामि देशिक व्याख्या : 12-3

अक्षरनिष्ठस्यापकर्षमाह -- ये त्वक्षरम् इत्यादिश्लोकत्रयेण। सर्वप्रकारनिर्देशनिषेधस्य स्ववचनविरोधादिदुष्टत्वाद्यथावस्थितस्वरूपे निषेध्यतया विवक्षितं निर्देशविशेषं सहेतुकमाहदेहादन्यतयेति। यद्यपि देहादन्यस्मिन्नपि देहिनि देहद्वारा देवादिशब्दाः प्रवर्तन्ते तथापि विविच्य निर्देष्टव्ये प्रकृतिसम्बन्धरहिते चापवृक्तात्मस्वरूपे तावत्तादृशवृत्तिरपि न सम्भवतीत्यभिप्रायः।तत एव देहादन्यतयैवेत्यर्थः। अत्यन्तानभिव्यक्तत्वविवक्षायांउपासते इति स्ववाक्येनापि विरोध इत्यभिप्रायेणाह -- चक्षुरादिकरणानभिव्यक्तमिति।सर्वत्रगम् इत्यत्राणुत्व श्रुतिविरोधपरिहारायाहदेवादिदेहेष्विति। यद्वा निषेध्यस्य चिन्त्यत्वस्य प्रसङ्गार्थंसर्वत्रगम् इत्युक्तमित्याह -- देवादिदेहेषु वर्तमानमपीति।तेन तेन रूपेणेति आत्मचिन्ताविधिविरोधाच्चिन्त्यमात्रनिषेधो न शक्यत इति भावः।तत एव कूटस्थमिति तत्तद्विलक्षणत्वादित्यर्थः। अनेकेषां सन्तन्यमानानां पुरुषाणां साधारणो हि पूर्वः पुरुषः कूटस्थः अत्र तु साधारण्यमात्रं लक्ष्यत इत्याहसर्वसाधारणमिति। एतेन कूटशब्दनिर्दिष्टमायाध्यक्षत्वं वा राशिवत्स्थितत्वं वा वदन्तः प्रसिद्धार्थपरित्यागादिभिर्निरस्ताः। अतः कूट इव निश्चलं वृद्धिक्षयादिरहितमित्यप्यत्र मन्दम्। नन्वेकदा सर्वसाधारणत्वमसिद्धं? कालभेदेन सर्वजातीयशरीरपरिग्रहेऽपि सर्वव्यक्तिपरिग्रहो नास्ति? अतः कथं सर्वसाधारणत्वमित्यत आहदेवादीति। नह्यसाधारणा देवत्वादय आत्मन्यव्यवधानेन सम्बध्यन्त इति भावः।

उत्क्रान्त्यादिमतो जीवस्य स्पन्दनिषेधादेरनुपपन्नत्वादत्राचलशब्दविवक्षितमाह -- अपरिणामित्वेनेति। अनित्यत्वं हि परिणामेन व्याप्तम्। ततश्च व्यापकाभावाद्व्याप्याभावो विवक्षित इत्यपुनरुक्तिरित्याह -- तत एव ध्रुवमिति।उपासते [12।2] इत्यनेनैव मनोनियमनस्य सिद्धत्वात्तदुपयुक्तबाह्येन्द्रियव्यापारनियमनपरतया व्याचष्टेसम्यङ्नियम्येति।अहिंसा सत्यमस्तेयं ब्रह्मचर्यपरिग्रहः [वि.ध.104।3बृ.ना.31।76] इत्यादिकमभिप्रेत्योक्तंसर्वत्रेति।शुनि चैव श्वपाके च पण्डिताः समदर्शिनः [5।18] इत्यादिकमभिप्रेत्यआत्मसु ज्ञानैकाकारतया समबुद्धय इत्युक्तम्।तत एव -- समबुद्धित्वादेव।य एवमक्षरमुपासते अक्षरशब्दवाच्यं प्रत्यगात्मानं प्राप्यतया निश्चित्य परमात्मानं तत्प्रापकतयोपासते।तेऽपीति मद्व्यतिरिक्तप्राप्यान्तरनिश्चयवन्तोऽपीत्यर्थः।मां प्राप्नुवन्त्येव -- विष्णुशक्तिः परा प्रोक्ता [वि.पु.6।7।61] इत्युक्तप्रकारेणअविभागेन दृष्टत्वात् [ब्र.सू.4।4।3] इत्यपृथक्सिद्धविशेषणभूतं मुक्तस्वरूपं मत्समानाकारं प्राप्नुवन्तीत्यर्थ इत्यर्थः।

प्रमेयशरीरं साधीयः? यदि प्रमाणमुपलभामह इत्याशङ्क्य सोपबृंहणश्रुतिमुदाहरतिपरमं साम्यमुपैतीति। ननु अथ परा यया तदक्षरमधिगम्यते [मुं.उ.1।1।5]अक्षरमम्बरान्तधृतेः [ब्र.सू.1।3।10] इत्यादिषु परब्रह्मसाधारणतया प्रयुज्यमानमक्षरपदं कथं जीवात्मवाचकम् उच्यते अमृताक्षरं हरः [श्वे.उ.1।10]कूटस्थोऽक्षर उच्यते [15।16] इत्यादिषूक्तत्वादित्याहतथाक्षरशब्दनिर्दिष्टादित्यादिना।पञ्चविंशकमव्यक्तं षड्विंशः पुरुषोत्तमः। एतज्ज्ञात्वा विमुच्यन्ते यतयः शान्तबुद्धयः [य.स्मृ.] इत्युक्तप्रकारेणाव्यक्तजीवात्मासक्तचेतसां क्लेशस्त्वधिकतरः? मय्यावेशितचेतस्त्वाभावात्। अव्यक्तविषया मनोवृत्तिः सर्वेन्द्रियोपरतिरूपा। ननु देहवत्त्वं सनकादीनामपि सम्भवतीत्याशङ्क्यदेहात्माभिमानयुक्तैरित्युक्तम्।