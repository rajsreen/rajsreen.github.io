---
layout: post
title: 'द्रवय विषयम्'
date: "2019-01-06"
slug: "तर्कसंग्रहः"
description: "Tarka Sangraha- dravya vishayam"
category: 
  - views
  - featured
# tags will also be used as html meta keywords.
tags:
  - sanskrit
  - tarka
show_meta: true
mathjax: true
gistembed: true
published: true
noindex: false
---

> तत्र द्रव्याणि पृथिव्यप्तेजोवाय्वाकाशाकालदिगात्ममनांसि नवैव


द्रव्याणि नवैव ।
====

आक्षेपः
---

ननु अन्धकारस्य तिमिरं दशमम् अस्ति खलु? गुण-क्रियावत् द्रव्यम् । अन्धकारस्य चलनं पश्यामः खलु, यदा दीपदण्डं दृत्वा गच्छामः । तस्मात् क्रियावत्वात् द्रव्यम् । अन्यच्च तमसि __नीलवत्त्वं__ अपि वर्तते । एतस्मात् __गुणवत्त्वादपि__ द्रव्यम् । परंच न तमसःअन्तर्भावं नवेषु? आकाशादि-पञ्चके न अन्तर्भावः एतेषां नीरूपत्वात् । पृथिव्याः गन्धवत्वात् न तत्रापि। न गन्धप्रतीतिः  वर्तते तमसः । औष्ण्यं वा शैत्यं वा न अनुभूयते तमसि । अतः अग्नि-आपोः न अन्तर्भावः । एवमेव स्पर्श-प्रतीति-अभावत्वात् न वायौ अन्तर्भावः । अतः तमः दशम-द्रव्यं खलु?

सिद्धान्तः
---
अन्धकारः तु __प्रकाशस्य अभावः__ एव । तेजसः अभाव-अवस्था एव अन्धकारः । तस्मात् अभावे अन्तर्भावः तमसः । तर्हि पृथक्तया द्रव्येषु गणनम् नावश्यकम् । घट-प्रत्यक्षे घटात् चक्षुरिन्द्रियात् च अतिरिक्तः प्रकाशः (आलोकः) आवश्यकः । आलोक-सहकृत-चक्षुषा एव प्रत्यक्षं भवति । आलोक-व्यपेक्ष-चक्षुः तमसः कारणम् । ततः तमः तेजोऽभावत्वम् । ततः तत् द्रव्यमपि न । तस्य नीलत्वं चलनं च भ्रान्ती एव । दीपस्य तमोऽपसरण-क्रिया एव तमसः क्रिया इव भाति । तमः अभाव-विशेषः एव । अतः अतिरिक्त-कल्पनाय मानं (प्रमाणं) नास्ति । ऽ

प्रतिआक्षेपः
---
तर्हि तेजः तमसः अभावः इति किमर्थम् न वक्तुं शक्यते? विनिगमनं न दृश्यते अत्र । (एकपक्ष-निर्णार्यिका युक्तिः विनिगमनम् ।)

समाधानम्  
----
प्रथमं सर्वानुभूतस्य यथार्थ-प्रतीतेः औष्ण्य-स्पर्श-गुणस्य आश्रयं द्रव्यमेकं वक्तव्यम्  । तन्नाम कस्यचित् द्रव्यत्वम् अनिवार्येण अङ्गीकर्तव्यम् । तदेव तेजो-द्रव्यमिति उक्तम् । [यदि तदपि तमसः अभावात्, तर्हि द्रव्यान्तरेषु अपि औष्ण्य-प्रतिइतिः अनुभूतं भवेत् खलु.....यतः तेषु द्रव्यान्तरेषु अपि तमसः अभावः वर्तते ? एषः वादः किमर्थम् न उपयुज्यते ?] पुनः, तस्यैव द्रव्यस्य (आलोक-रूप-तेजसः) अभावत्व-रूपेण तमः वक्तुं शक्यम् भवति  । एवं सति एकस्य तेजसः अङ्गीकरणेनैव उष्णाश्रय -द्रव्यं च, यस्य अभावत्वेन (आलोकस्य-अभावत्वेन)  तमसः च स्वीकृते भवतः । उभे अपि एकस्य तेजसः अङ्गीकरणेनैव सिद्धे भवतः । तत्रैव लाघवं । [तत्रैव वस्तुकृतं गौरवं बुद्धिकृतं गौरवं च उभे अपि भवतः? एते के?] । अतः तदेव वरं । अत्र विनिगमनम् अस्ति एव । अतः तेजः एव द्रव्यं, तेज-अभावः एव तमः ।

तमसि __नीलत्व-प्रतीतिः भ्रमः__ । आलोकस्य अभावः नीलत्वेन भाति । तमसः चलनमपि भ्रमः ।  दीप-अपसरणम् एव तद्वत् भाति । [भासमानस्य याथार्थ्यं वा भ्रान्तिमत्त्वं वा कथं निर्णीयते?]­

__अतः नवैव द्रव्याणि__ ।

 

अपेक्षितत्वेन रूपेण अन्यस्य एतस्य तत्त्वस्य, द्रव्यान्तरत्व-रूपेण विद्यमानस्य अङ्गीकारः कार्यः । एतदेव लाघवम् । अनपेक्षितत्वेन रूपेण तत्त्वानाम् अङ्गीकारः गौरवम् इत्युच्यते ।  लाघवे एव शास्त्रकाराणाम् संमतिः, न तु गौरवे ।  अङ्गीकृतेन द्रव्येण अन्या प्रतीतिः अपि प्रतिपादिता भवति ।

__नवेषु द्रव्येषु द्रव्यत्वं वर्तते__ । __द्रव्य-द्रव्यत्व संबन्धः समवायः इत्युच्यते__ । __द्रव्य-गुण-संबन्धः समवायः__ । अतः द्रव्य-जातिमत्त्वं, गुणवत्त्वं इत्येताभ्यामन्यत् समवायिकारणत्वम् अपि द्रव्य-सामान्य-लक्षणम् ।

कस्मिन्नपि कार्ये कारण-त्रयं भवत्येव ।  कार्य-पूर्ववर्ती कारणम् । तत् त्रिविधं – समवायी,असमवायी, निमित्तम् इति । तत्र असमवायि-कारणं गुणः, कर्म च भवति । समवायि-कारणं तु द्रव्यमेव भवति । द्रव्यं विहाय अन्यत्र कुत्रापि समवायि-कारणं भवितुमेव नार्हति ।


Credits:  
* [Notes](https://sites.google.com/site/tarkasangrahah/)



